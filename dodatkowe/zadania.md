Odpowiadając na prośbę dorzucam zadania dodatkowe do przećwiczenia z instrukcji warunkowych (bez pisania własnych funkcji) .

1. Napisz program, który przyjmuje 2 imiona, a następnie sprawdza czy:

 wprowadzone napisy są imionami (hipotetycznie dowolne imię musi składać się jedynie z liter)
popraw imiona, jeśli są błędnie napisane np. agNIEszka na Agnieszka
czy imiona zawierają taką samą liczbę liter
czy oba imiona zaczynają się od tej samej litery? 
czy oba imiona kończą się na tę samą literę? 
2. Poprosić użytkownika o podanie zakresu temperatur, które wg niego są optymalne do uprawiania sportów outdoorowych. Użytkownik powinen podać 2 wartość w jednej lini jako zakres oddzielony znakiem specjalnym np. 16 - 23. 
Następnie poproś o podanie aktualnej temperatury na dworze.
Sprawdź czy dziś można uprawiać sport na dworze i wyświetl komunikat - temperatura idealna do uprawiania sportów outdoorowych / pogoda nie sprzyja... . 

3. Rozszerz zadanie 2. Przyjmij margines 10% temperatury optymalnej. Wyświetl komunikat - temperatura nieidealna, ale poprawna do uprawiania sportów zimowych.

4. Standardowe limity prędkość wynoszą odpowiednio:

na autostradzie – 140 km/h,
na drodze ekspresowej dwujezdniowej – 120 km/h,
na drodze ekspresowej jednojezdniowej – 100 km/h,
na drodze jednojezdniowej dwukierunkowej – 90 km/
w terenie zabudowanym - 50 km/h
Poproś użytkownika o podanie dowolnej prędkości, a następnie wyświetl na jakiej drodze na pewno się nie porusza (zgodnie z prawem).

Np. input: 112
Nie znajduje się po terenie zabudowany
Nie znajduje się po drodze dwujezdniowej
Nie znajduje się na drodze ekspresowej jednojezdniowej 

5. Tekst 1 strony A4 to 2500 znaków i około 300 słów. 
Praca dyplomowa powinna zajmować conajmniej 25 str A4. 
Użytkownik programu podaje jakiego przelicznika użyje - znaki czy słowa. Następnie program pyta: "Ile {znaków/slow} pracy dyplomowej do tej pory napisałeś?". Użytkownik odpowiada.

Dla liczby stron mniejszej niż 20, komputer wyświetla: "tak mało? masz jeszcze {liczba stron} do napisania".
Dla liczby 20-25 stron powinni pojawić hasło dopingujące "niewiele brakuje, walcz dalej"
Dla liczby powyżej 25 stron - gratulacje ;D.
6. Napisz program, który zawiera listę zwierząt. Poproś użytkownika o 3 zwierzęta, a następnie sprawdź czy:

Wprowadzone napisy są zwierzętami z listy
Zawierają taką samą liczbę liter
Czy zawierają taka samą liczbę liter A
Czy kończą się na tę samą literę
7. Podaj górną i dolną granicę częstotliwości słuchu ludzkiego. Sprawdź dźwięki takie jak szczekanie psa, silnik samochodu, mowa, czy dźwięk nietoperza (od 80-120kHz). Wyświetl komunikat czy dźwięk jest dla człowieka słyszalny czy nie. 

8. Rozszerz zadanie 2. Przyjmij od użytkownika dowolne zwierzę, a następnie jego zakres słuchu. Wyświetl kto słyszy więcej - człowiek czy sprawdzane zwierzę. 

9. Napisz konwerter kryptowalut. Użytkownik podaję jedną z walut kod litrowy np BTC, BCH, ETH, a następnie kwotę do wymiany. Podstawowa waluta to PLN. Wyświetl liczby zaokrąglone do 6 miejsc po przecinku. Konwerter powinien działać w 2 strony.

Pozwól na inne waluty tradycyjne np. USD i EUR
Kiedy wymienisz 0.5 BTC na PLN ile banknotów dostaniesz. Zakładamy, że chcesz jak najwięcej banknotów z każdego nominału od (100, z reszty liczysz 50 itd .,20,10)
10. Poproś użytkownika o wymiary pokoju. Sprawdź czy w pokoju zmieści się duża kanapa (wymyśl jej wymiary). 

11. Powierzchnia kuchni jest równa 40. Stosunek długości jej boków jest równy 2:5. Czy blat barowy o długości 3m, zmieści się w tej kuchni? Pozwól użytkownikowi podać dowolną powierzchnię i sprawdź czy I tym razem blat się zmieści? Stosunek długości ścian pozostaw bez zmian.

12. W barze jest 30 L beczka piwa. Kufel piwa kosztuje 11 zł. Nieuczciwy barman, uznał że może zarobić więcej, dlatego odlał z beczki 1/3 i zastąpił wodą gazowaną. Następnie napisał "studenckie piwo za 5zł", a pozostałą część sprzedawał jako zwykle piwo za 11zł. Czy rzeczywiście pomysł mu się udał? Porównaj, co gdyby piwo studenckie było za 6 zł

13. W wypożyczalni Gierka za wypożyczenie gry planszowej trzeba zapłacić 8 zł za 3 dni i dodatkowo po 2,50 zł za każdy kolejny dzień wypożyczenia. Natomiast w wypożyczalni Planszówka płaci się 12 zł za 3 dni i po 2 zł za każdy kolejny dzień. Zapytaj użytkownika po jakiej liczbie dni oddał grę, wyświetl w której wypożyczalni byłoby taniej? 

Pętle:

1. Poproś użytkownika o podanie kilku imion. Przerwij, gdy użytkownik poda literę "Q"
Wyświetl każde imię dodając hello!
Zwróć uwagę, że imiona powinny składać się conajmniej z 3 liter, jeśli imię jest krótsze wyświetl "to nie jest imię"

2. Stwórz listę witamin. Utwórz drugą listę, która zawiera 2-3 zdania o każdej witaminie. Napisz pętle, która wyświetli pary witamina - opis.

Np.  "witamina C - ma właściwości przeciw utleniające..."

Czy wiesz jaka struktura pozwoliłaby wygodniej przechować pary klucz wartość?

3. Pozwól użytkownikowi wymienić dowolną liczbę książek po przecinku. 
Następnie zapytaj użytkownika o ocenę każdej książki w skali od 1-5.
Wyświetl parami tytuł książki - ocena.

4. Napisz program, który pyta użytkownika co jadł w ciągu dnia i ile kalorii dany posiłek miał. Wyświetl ile kalorii zjadł użytkownik zjadł przez cały dzień. 
Sprawdź czy użytkownik zjadł odpowiednią l. kalorii. Dla uproszczenia przyjmij, że zapotrzebowanie kaloryczne to 2 tys. kcal. Jeśli użytkownik zjadł swoje zapotrzebowanie z dokładnością do 1% wyświetl "świetnie, jest idealnie", jeżeli przekroczył o 10% w dowolną stronę wyświetl "jest dobrze, ale pilnuj się bardziej", w pozostałych przypadkach wyświetl "za mało / dużo kalorii"

5. Poproś użytkownika o podanie kilku umiejętności i ocenę ich w skali od 1-10.
Następnie wyświetl je jako pary umiejętność i ocena. Ocenę wyświetl nie jako liczbę, a jako liczbę gwiazdek. 
Np.
Rysowanie ✦✦✦✦✦✦✦✦✦✦
Programowanie ✦✦✦✦✦✦✦
Taniec ✦✦✦✦✦✦
Gra na nerwach ✦✦✦✦✦✦✦✦✦✦